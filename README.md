Dobrodošli u guide FOCUS web app-a,

Od samog pojavljivanja virusa COVID-19, kao što nam je već poznato mnogi, osobito mali biznisi su propali, dok se sa druge strane i veliki biznisi isto tako teško nose 
sa pandemijom. Razmišljajući o temi naš tim je shvatio koliko je u ovom razdoblju stavljen akcenat na pad ekonomije, analize trenutnog stanja na tržištu itd., a jako malo pažnje 
je posvećeno temi mentalnog zdravlja. Smatramo da je mentalno zdravlje, naravno pored fizičkog jako važno i  baš zbog toga smo se odlučile na ovu temu. Zbog velikog pritiska koji
smo zasigurno skoro svi osjetili od početka pandemije odlučili smo pronaći način da uz korištenje naše web applikacije osjetite jednu vrstu olakšanja vašeg uma, ispuštanjem 
negativne energije i za punjenje tijela i razuma pozitivnom energijom. Mi, to jeste mnogi balkanci, smo svjesni da se mentalitetom češto razlikujemo od ostalih. Sa obzirom na to,
možemo slobodno reći da je „kod nas“ u dosta slučajeva jednostavno „sramota“ otići kod psihologa kada nam je potreban neko s kim bi mogli razgovarati.
Naša aplikacija je sastavljena od osnovne tri opcije, odnosno tri metode sa kojim ćemo pokušati popraviti mentalno stanje naših korisnika. Međutim, ovo nije jedini cilj. Sljedeći 
cilj jeste pomaganje psiholozima u potražnji za njihovim potencijalnim pacijentima. Ovaj metod je zamišljen na način da svaki korisnik app-a može dobiti prvi razgovor
potpuno besplatno, te da ima mogućnost da nastavi sesije sa svojim psihologom uz naplatu tih usluga.  Psiholozi zasigurno mogu pomoći ljudima, ali im je ta mogućnost dosta
smanjena sa obzirom na trenutnu situaciju u svijetu.  Još jedan benefit naše aplikacije jeste mogućnost anonimnosti. Ukoliko osoba koja koristi stranicu želi ostati anonimna to 
može i učiniti, kako u razgovoru sa psihologom, tako i u razgovoru sa drugim osobama. Ono što je prednost naše aplikacije jeste što nema rok trajanja. Ona iz više razloga može
ostati u upotrebi i nakon završetka pandemije.

Lijep pozdav, 

Vaš Mastermind tim.
